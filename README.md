
# Nettkurs: Programmering for lærere

## Hva er dette repositoriet?
Dette repositoriet er ment for deling av kursmateriale for *Introduksjonskurs i Python-programmering*, som arrangeres av [Tekna](https://www.tekna.no) og [Kodeskolen](https://simulakodeskolen.no/). Materialer vil legges ut etterhvert som kurset går, kom derfor gjerne tilbake ved en senere anledning for å finne nyere materialer!

## Materiale
### Kompendium
Kompendiet for kurset finner du [her](kompendium.pdf). Dette kompendiet er laget for et større kurs på universitetet, og dekker dermed alt vi går igjennom i dette kurset og litt mer. Kompendiet er altså en fin ressurs for å lære mer programmering på egenhånd.

### Dag 1
* Oppgaver for dag 1 finner du [her](dag1/oppgaver_dag1.pdf)
* Bonusoppgaver for dag 1 finner du [her](dag1/bonusoppgaver_dag1.pdf)

## Kursets innhold:
Kurset vil passe for deg som har lite eller ingen programmeringserfaring fra før. I kurset vil du få erfaring med noen av de mest grunnleggende programmeringskonseptene, og ved slutten av kurset skal du kunne lage dine egne små dataprogram.

I løpet av kurset vil vi ha flere oppgaveøkter. Her vil du ha muligheten til å lage dine egne dataprogram for å løse små oppgaver og du kan få hjelp av en av våre flinke undervisere om du står fast.


## Ekstra Ressurser:
Her har vi samlet et knippe resurser som kan være nyttige for ekstra trening.

[Automate the boring stuff with Python](https://automatetheboringstuff.com)
En gratis e-bok som du kan bruke for å lære grunnleggende Python programmering og automatisere deler av hverdagen din. Boken er utrolig populær og fortusetter ingen programmeringsferdigheter på forhånd.

[Whirlwind tour of Python](https://jakevdp.github.io/WhirlwindTourOfPython/)
En gratis e-bok for deg som allerede kan programmere i et annet språk, men vil lære deg Python.

[Python data science handbook](https://jakevdp.github.io/PythonDataScienceHandbook/)
En gratis e-bok for deg som kan grunnleggende Python, og vil lære hvordan du kan bruke Python for dataanalyse og maskinlæring.

[Introduksjonsbok for vitenskapelig programmering i Python](https://link.springer.com/book/10.1007/978-3-030-50356-7)
En gratis bok om vitenskapelig programmering i Python. Boken er pensum i faget "IN1900 – Introduksjon i programmering for naturvitenskapelige anvendelser", som er et introduksjonsemne i Python programmering ved UiO.

[Oppgavesamling i fysikk](https://github.com/kodeskolen/vgs/blob/master/Oppgavesamlinger/Oppgavesamling%20i%20fysikk.pdf)
Disse oppgavene er laget som et supplement til "IN1900 – Introduksjon i programmering for naturvitenskapelige anvendelser". Det er Fysisk Institutt som står bak oppgavesettet og ideen bak det var å lage en samling fysikkrelaterte oppgaver. Oppgavesettet kan derfor være en fin kilde til inspirasjon for fysikkrelevante programmeringsoppgaver.

[Oppgavesamling i kjemi](https://github.com/kodeskolen/vgs/blob/master/Oppgavesamlinger/Oppgavesamling%20i%20kjemi.pdf)
Disse oppgavene er laget som et supplement til introduksjonsemne i python programmering ved UiO. Oppgavene er laget for å gi kjemistudenter ved UiO relevante eksempler som kombinerer programmering og kjemi. Oppgavesettet kan derfor være en fin kilde til inspirasjon for kjemirelevante programmeringsoppgaver.

[Oppgavesamling i geo](https://github.com/kodeskolen/vgs/blob/master/Oppgavesamlinger/Oppgavesamling%20i%20geo.pdf)
Denne oppgavesamlingen inneholder programmeringsoppgaver i Python som er relevante for geofagstudenter ved UiO

[Oppgavesamling fra Langtangen](https://github.com/kodeskolen/vgs/blob/master/Oppgavesamlinger/Oppgavesamling%20fra%20Langtangen.pdf)
Oppgavesamling fra “A Primer on Scientific Programming with Python” av H. P. Langtangen. Boken brukes som lærebok i "IN1900 – Introduksjon i programmering for naturvitenskapelige anvendelser" som er et introduksjonsemne i python programmering ved UiO. Oppgavesettet inneholder grunnleggende programmeringsoppgaver med naturvitenskapelige anvedelser. Koden i boka er for Python 2.7, men oppgavene kan løses med Python 3.

[Ekstra oppgavesamling til Langtangen](https://github.com/kodeskolen/vgs/blob/master/Oppgavesamlinger/Ekstraoppgaver%20til%20Langtangen.pdf)
En samling supplementerende oppgaver for Langtangens bok.
